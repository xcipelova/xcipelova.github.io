---
layout: page
title: O mne
subtitle: Prečo som si vybrala IT odbor
---

Volám sa Veronika Čipelová a študujem na STU, presnejšie na fakulte FIIT.

Na STU som sa prihlásila pretože ma vždy zaujímalo ako veci fungujú, keďže som zvedavý človek. Teraz som v bakalárskom ročníku a technológie už pre mňa nie sú čarovnou záhadou ako kedysi. Už viem, že s dostatkom času a dedikácie sa dá naučiť čokoľvek, čo je podľa mňa najcennejšia schopnosť, ktorú STU môže dať študentom. Technológie sa stále menia a vyvíjajú, ale princíp zostáva - pozrieť si dokumentáciu, nájsť tutoriály a experimentovať až dovtedy, kým daný jazyk/knižnicu/softvér/atď človek neovláda.

Ďalším dôvodom prečo je pre mňa IT odbor atraktívny mimo mojej zvedavosti je možnosť vytvoriť si to čo človek potrebuje a na trhu to nie je, či už aplikáciu na mobil na sledovanie nálady alebo skript na posielanie mailov. V súčasnosti som sa do žiadneho podobného projektu ešte nepustila, ale mám už pár nápadov.

Okrem techniky ma vždy zaujímalo aj umenie a literatúra, čo chcem v budúcnosti určite tiež využiť, naskôr pri vytvorení vlastnej hry. Ak si chcete prečítať viac o mojich záujmoch, nájdete ich v sekcii Hobby.
